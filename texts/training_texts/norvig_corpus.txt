Harjumaa 240 uuest juhtumist 189 on Tallinnas. 40 põhja regionaalosakonna piirkonda saabunud juhtumi puhul on nakatumise põhjuseks varasem kontakt haigega. Ühel juhul toodi haigus sisse Venemaalt. 13 juhtumi päritolu on teadmata. Ülejäänud juhtumite nakatumise päritolu on täpsustamisel.
Põhja regionaalosakonna poolt on jälgimisel üle 11 000 inimese, kellest 1212 on haigestunud. Kokku saab põhja regionaalosakonna tööpiirkonnas eristada 24 kollet. Kooli koldeid on neli kokku 30 inimesega, lasteaia koldeid on üks kokku 5 inimesega, töökoha koldeid on seitse kokku 116 inimesega, ürituste koldeid on kolm kokku 28 inimesega ja muu kontakti koldeid on kuus kokku 67 inimesega. Lisanduvad veel Rapla Hooldekeskuse kolle 65 inimesega, haiglakolle 20 inimesega ja Tallinna Vangla kolle 15 inimesega.
Lääne-Virumaale ööpäevaga lisandunud positiivsetest tulemustest üks anti Põhja regionaalosakonnale üle, viiel juhul toimus nakatumine töökohas, kolmel juhul Kaitseväes, ühel juhul pereringis ning ühel juhul toimus nakatumine tuttavate kaudu. Ida-Virumaale ööpäevaga lisandunud positiivsetest tulemustest on 18 juhtumit seotud Viru Vangla koldega ning 11 juhul toimus nakatumine Kaitseväes. Seitsmel juhul toimus nakatumine tuttavate kaudu, kolmel juhul töökohas. Pereringis nakatuti kolmel juhul, neljal juhul nakatuti tuttavate kaudu ja kolmel korral nakatuti koolis. Üks nakatumine toimus lasteaias. Ülejäänud juhtumite nakatumise päritolu on selgitamisel.
Ida regiooni tööpiirkonnas on 12 aktiivset kollet. Ööpäevaga lisandus kaks kollet Jõhvi kaitseväe koldega on seotud 25 nakatunut ja Tapa kaitseväe koldega on seotud 12 inimest. Sillamäe esimese kooli koldega on seotud 38 ja Sillamäe teise kooli koldega üheksa inimest, Jõhvi hooldekeskuse koldega 21 ja Narva lasteaia koldega on seotud kaheksa nakatumist. Narva-Jõesuu töökoha koldega on seotud 10 nakatumist. Viru Vangla koldes on 230 inimest. Kohtla-Järve kooli koldes on seitse inimest. Sillamäe töökoha koldes on kaheksa inimest. Narva spordikoldes on 48 nakatunut. Narva töökoha koldes on seitse inimest.
Ida regionaalosakonna jälgimisel on üle 3100 inimese, kellest haigestunud on 515.
Tartumaale lisandunud ühe juhtumi puhul on tegemist nakatumisega läbi töökontakti, kahel juhul kandus nakkus edasi läbi hobitegevuse ning üks nakatunu haigestus läbi perekondliku seose ning elab Harjumaal. Ülejäänud nakatumised Tartumaal on täpsustamisel. Valgamaale lisandunud üks uus juhtum nakatus läbi perekontakti, ülejäänud on selgitamisel. Jõgeva-, Viljandi-, Võru- ja Põlvamaale lisandunud nakatumised on selgitamisel. Lõuna regionaalosakonna jälgimisel on üle 1200 inimese, kellest 200 on haigestunud (haigestunute number sisaldab ka põhja regionaalosakonna jälgitavaid). Lõuna regionaalosakonna jälgimisel on üks aktiivne kolle, milleks on 34 inimesega hooldekodu kolle.
Hiiumaale lisandunud nakatunud said viiruse läbi tööalaste kontaktide. Kaks Pärnumaa nakatunut sai viiruse õppeasutuses, kolmel juhul nakatuti Kaitseväes, üks elab Tallinnas ning ühe juhtumi puhul ei ole nakkusallikas teada. Läänemaal nakatunu sai viiruse tutvusringkonnast. Ülejäänud nakatumiste asjaolud Hiiumaal ja Pärnumaal on selgitamisel. Lääne regionaalosakonna jälgimisel on ligi 700 inimest, kellest 115 on haigestunud. Lääne regionaalosakonna jälgimisel on kolm kollet Hiiumaal, kus esimeses pereürituse koldes on 12 inimest ja teises ürituse koldes seitse ja perekoldes kuus. Pärnumaal on jälgimisel üks kooli kolle, kus on seitse haigestunut.
Juhitaval hingamisel on 6 patsienti
12. novembri hommikuse seisuga viibib haiglas 68 COVID-19 patsienti, juhitaval hingamisel on kuus patsienti. Koju saadeti kaks inimest. Uusi COVID-19 haigusjuhtumeid avati seitse. Uusi surmajuhtumeid ööpäeva jooksul ei lisandunud, kokku on Eestis surnud 76 koroonaviirusesse nakatunud inimest.
Tänaseks on haiglates lõpetatud 598 COVID-19 haigusjuhtumit 583 inimesega.
12. novembri seisuga on tervenenud 4453 inimest. Neist 3262 inimese (73,3%) haigusjuhtum on lõpetatud, 1191 inimese (26,7%) puhul on positiivsest testist möödunud rohkem kui 28 päeva ja inimene ei viibi haiglaravil ehk ootab tervenemise kinnitamist.
Eestis on koroonaviiruse tuvastamise võimekuse tekkimisest 2020. aasta kevadest tehtud üle 386 000 viiruse SARS-CoV2 määramise testi, neist üle 289 000 on olnud esmased. Esmaseid positiivseid teste on kokku olnud 6881 (1,8% testide koguarvust). Koroonatestide täpsemat statistikat saab vaadata www.terviseamet.ee/koroonakaart.
Olukord on kriitiline.
Eestis on koroonaviiruse laialdase leviku tõttu tervishoiualane hädaolukord. Haiglaravil viibivate patsientide arv kasvab kiirelt. Valitsus avalikustas eile uued meetmed koroonaviiruse leviku tõkestamiseks. Täpsema info leiab valitsuse veebilehelt: https://www.valitsus.ee/et/uudised/valitsus-avalikustas-uued-koroonaviir....
Testi esimesel võimalusel! Ka väheste haigusnähtude korral pöördu perearsti poole või helista numbril 1220.
Lähikontaktsena püsi kodus! Kõik haigestunud isikuga lähikontaktis ehk vähemalt 15 minutit lähemal kui 2 meetrit olnud inimesed peavad jääma koju. Karantiini kestust saab lähikontaktne lühendada, kui ta teeb mitte varem kui 10. päeval koroonaviiruse testi ja selle tulemus on negatiivne või kui arst on tunnistanud ta nakkusohutuks.
Sel nädalal algas vastutustundlikkusele suunatud sotsiaalkampaania “Hoiame Eesti elu avatud!”, mis kutsub inimesi üles järgima viit põhireeglit: püsi haigena kodus, hoia distantsi, kanna maski, pese käsi ja laadi oma telefoni HOIA rakendus.
Laadi alla HOIA rakendus
Laadi Google Play või App Store’i kaudu oma telefoni mobiilirakendus HOIA, mis teavitab sind, kui oled olnud lähikontaktis koroonaviiruse kandjaga. Samuti saad nii anonüümselt teavitada teisi kasutajaid enda haigestumisest. Rakenduse kasutajate telefonid vahetavad omavahel anonüümseid koode ning riik, rakenduse tootja ega telefoni tootja ei saa teada, kes kellega lähikontaktis oli. Loe lisa www.hoia.me.
COVID-19 on piisknakkushaigus, mida põhjustab aevastamisel ja köhimisel inimeselt inimesele ning saastunud pindade ja pesemata käte kaudu leviv SARS-CoV-2 viirus.
Tervise ja Heaolu Infosüsteemide Keskuse (TEHIK) andmetel on tänase seisuga HOIA rakendust alla laaditud 182 510 korda. Läbi rakenduse on end haigeks märgitud 343 korda, millest aktiivseid haigusjuhte on hetkel 189.
Koroonatestimine.ee koduleht koondab infot saatekirjaga, piiriülese ja tasulise testimise kohta. Lisaks on seal vajalik info arstidele ning tööandjatele. Lisaks on sel lehel võimalik broneerida endale aeg saatekirja olemasolul, saada sertifikaadi infot, klienditoe numbreid ja asukoha koordinaate testimiskohtade kohta jne.